<script async src="https://pagead2.googlesyndication.com/pagead/js/adsbygoogle.js?client=ca-pub-6593362288424158"
     crossorigin="anonymous"></script>
  <!-- Google tag (gtag.js) -->
  <script async src="https://www.googletagmanager.com/gtag/js?id=G-MZMCBZEKNZ"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-MZMCBZEKNZ');
</script>
    
    <h1>AnonymousTalks</h1>
    <h2>निरामिष और आमिष</h2>
    <p>श्रीमती सुधा मूर्ति के शाकाहार वाली बातचीत पर विवाद पर-Aug 6, 2023</p>
    <p><img src="https://foodsafetyhelpline.com/wp-content/uploads/2022/04/FSSAIs-Declaration-for-Veg-or-Non-Veg-Logo-on-the-Food-Label-scaled.jpeg" alt="Image"></p>
    <p>श्रीमती सुधा मूर्ति के शाकाहार वाली बातचीत पर अनावश्यक विवाद छिड़ा हुआ है। जबकि यह निजी वरण का विषय है।
      भारत में कोई ये तो कह सकता है कि उसे टंगड़ी कबाब लज़ीज़ लगता है लेकिन कोई ये नहीं कह सकता कि वह शुद्ध शाकाहारी है। 
      सर्वाधुनिक समाज वीगन व्यक्ति को सहजता से स्वीकारता हैं लेकिन वही समाज शाकाहारी व्यक्ति पर तंज कसता है। 
      शाकाहार नहीं निरामिष कहिए और मांसाहारको आमिष।
      शाकाहार क्षुधा शांत करने का व्यथाहीन प्रक्रिया है। भोजन के इस प्रकार में किसी जीव को पीड़ा नहीं पहुंचाई जाती। शाकाहारी व्यक्ति भूखा रह लेगा किन्तु जीव हत्या करके अपना पेट नहीं भरेगा। 
      शाकाहारी लोग आजन्म शाकाहारी रहते हैं। चूंकि यह उनके  में होता है। शाकाहारी माता-पिता अपने बच्चे को चींटी मारते हुए भी टोकते हैं। 
      जब बच्चा सर-सर भागते चींटों को मसल देता है तो उसे बताया जाता है कि यह गलत है। किसी भी जीव को मारना पाप होता है।
      इस तरह धीरे-धीरे बच्चे के मन में कीड़े-मकोड़ो के लिए भी स्नेह उपज जाता है। और वे कभी अपने पैरों तले चींटी को भी नहीं दबाते। बुद्ध की करुणा का मूल यही भाव है। 
      किसी जीव को पीड़ा नहीं पहुंचानी चाहिए। जीव मात्र के प्रति दया का भाव रखना चाहिए।
      शाकाहार के पीछे अन्न की प्रकृति का भाव काम करता है। कहा जाता है जैसा खाए अन्न वैसा होए मन। 
      जो भोजन हमारे शरीर को पोषित करता है यदि उसमें किसी जीव का रक्त सम्मिलित है तो वह शुद्ध तो कतई नहीं है। 
      लोग चाय में मक्खी गिर जाने पर चाय तो फेंक देते हैं लेकिन मुर्गा बड़े चाव से खाते हैं।‌ 
      शाकाहारी व्यक्ति न तो वह चाय ही पिएगा और न ही मुर्गा खाएगा। अन्न का स्रोत ही उस अन्न की प्रवृत्ति तय करता है। 
      यहां तक कि जिस धन से अन्न का उपार्जन किया गया हो उसका भी प्रभाव अन्न पर पड़ता है। यदि धनोपार्जन का ढ़ंग दूषित हो तो अन्न भी दूषित ही होता है। 
      इसलिए सनातन संस्कृति में वृत्ति विचार का भी वृहद कोश उपलब्ध है। 
      शाकाहारी व्यक्ति वाकई मांसाहारी रसोई में बना भोजन करने से बचता है। 
      चूंकि इसमें शाकाहार का संकल्प भंग होने का पूरा मौका रहता है। किसी सह रसोई वाले रेस्त्रां में बैठे शाकाहारी व्यक्ति की धड़कनें बढ़ी होती है। 
      और उसका मन अजीब सी दुर्गंध से भर जाता है। इसलिए शाकाहारी लोग वेज होटल ही प्रिफर करते हैं। 
      विषम परिस्थिति को छोड़कर वे कभी ऐसे रेस्त्रां/होटल में नहीं जाते जहाँ वेज-नॉनवेज एक साथ परोसा जाता हो। 
      विवाह के बाद जब श्रीनगर गई और बाजारों को देखा, चारों ओर बकरे लटके थे। 
      तो मन को कड़ा किया कि प्रभु कठिन परीक्षा ले रहे हैं। साग भाजी भी मीट के साथ पकाते है कश्मीरी।
      मेरे माता पिताजी परम् वैष्णव थे। प्रभु कृपा से पतिदेव भी प्याज लहसुन नहीं खाते। हमारे घर में लहसुन प्याज तक का प्रयोग वर्जित है। 
      इस नियम का प्रभाव ऐसा है कि मैं आजतक कच्चा प्याज नहीं खा सकती। 
      और किसी ने खाई हो उसके पास नहीं बैठ सकती। उसकी गंध से उकताहट होती है। जब छोटे बच्चे थे तो मां से पूछते कि को दुर्गन्ध से बचने के लिए क्या करें, मां कहती कि रास्ते से निकलते हुए कुछ सेकेंड्स के लिए सांस रोक कर निकाल जाया करो। किसी को हंसी आए तो आए पर यकीन मानिए मैं आज भी ऐसा ही करती हूं।
      परिवार के साथ जब घूमने जाते है तो कई बार भूखे भी रहना पड़ा है।पर नियम निभ जाए यही ईश्वर से प्रार्थना है।
      शाकाहार एक व्रत है जो अशुद्ध चमचा लग जाने पर भंग हो जाता है। यदि एक जीव का रक्त भोजन में मिल ही गया तो कैसा शाकाहार?
      इसलिए शाकाहारी लोग पूर्ण शुचिता चाहते हैं। इसमें किसी को भी आपत्ति नहीं होनी चाहिए। हमारी सर्वे भवन्तु सुखिन: का उद्घोष करने वाली संस्कृति हैं। 
      हमें अनावश्यक हिंसा यों भी शोभा नहीं देती। केवल मात्र जीभ के स्वाद और उदर पूर्ति के लिए जीव हत्या का कोई औचित्य ही नहीं।
     </p>
    <h2>About Us</h2>
    <p><img src="https://cdn.vectorstock.com/i/preview-1x/11/69/blank-avatar-profile-picture-vector-45161169.webp" alt="Image"></p>
    <p>This page is the what you get when you ask a bunch of experts from wildly varying fields to create a blog.Here we share our insights
     on what we believe the masses need to know.</p>
  </body>
</html>
